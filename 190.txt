De jongste bisschop van Spanje mag officieel niet langer zijn ambt uitoefenen omdat hij getrouwd is met een auteur van satanistische erotica, meldt The Guardian zondag. De geestelijke behoudt nog wel zijn titel, maar moet zijn taken neerleggen.

"Zoals algemeen bekend, is bisschop Xavier Novell Goma op 22 november 2021 in het huwelijk getreden met Silvia Caballol in de provincie Barcelona", staat in een verklaring van de Spaanse bisschopsconferentie. "Elke geestelijke die wil trouwen, riskeert een schorsing."

De zeer conservatieve bisschop Novell Goma werd bekend doordat hij al op 41-jarige leeftijd bisschop werd van de Catalaanse stad Solsona. Hij werd daarmee de jongste Spaanse bisschop. Goma was een conservatieve geestelijke die 'homogenezing' steunde en exorcisme uitvoerde. Ook ontving hij kritiek omdat hij zijn steun uitsprak voor de onafhankelijkheid van CataloniÃ«.