ប្រធាន​ស្ដីទី​គណបក្ស​សង្គ្រោះ​ជាតិ លោក សម រង្ស៊ី ថ្លែង​ថា បើ​លោក ហ៊ុន សែន ចង់​គាំទ្រ​របប​ផ្ដាច់ការ​យោធា​ភូមា លោក​គួរតែ​ធ្វើ​ក្នុង​ក្របខណ្ឌ​ផ្ទាល់​ខ្លួន មិនមែន​យក​ឈ្មោះ​ប្រធាន​អាស៊ាន​ទៅ​ប្រើ​បែបនេះ​ទេ។ លោក​បន្ថែម​ថា លោក ហ៊ុន សែន កំពុង​ធ្វើ​ឱ្យ​អាស៊ាន​បែកបាក់៖ «សមាជិក​អាស៊ាន​មួយចំនួន គេ​និយាយ​ថា ទៅ​ឆ្វេង ស្រាប់តែ ហ៊ុន សែន ចង់​ទៅ​ស្ដាំ ទៅ​បញ្ច្រាស​ទិស។ អ៊ីចឹង​ខ្ញុំ​ថា ទង្វើ​របស់ ហ៊ុន សែន នេះ​កំពុង​តែ​ធ្វើ​ឱ្យ​សមាគម​អាស៊ាន​មាន​ការ​ប្រេះឆា ហើយ ហ៊ុន សែន ទទួល​ខុសត្រូវ​ធ្ងន់​ណាស់»។

