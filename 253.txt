"Sobrang natuwa kami nung binigyan kami ng Filipino food kasi parang araw-araw pare-parehas na lang yung kinakain namin. Tapos parang nagke-crave na talaga kami. Yung isa ko kasing kakampi mahilig po talagang kumain," ani Dlarskie.

Bago ang laban, sinabi ni Baloyskie na kumain umano sila ng iba't ibang Pinoy food na dala ng kanilang fans. 

"Chopsuey, fried chicken, crispy pata, kaldereta. Yummy, yummy. [That's why we looked] so pumped up," ani Baloyskie bago ang kanilang laban. 

Sunod na makakalaban ng Onic PH ang kung sino man ang mananalo sa laban ng RRQ Hoshi ng Indonesia at ng Todak ng Malaysia - dalawa sa pinakamalakas na koponan sa M3. 

Para naman kay Dlarskie, hindi sila magpapakampante. 

"Sobrang saya ko pero hindi pa rin kami nagpapakampante dahil mahirap ang next na makakatapat namin," ani Dlarskie. 