Kovat keinot
1. Ansiosidonnaisen työttömyysturvan euroistaminen: 15–30 miljoonaa

Nyt pitää tehdä töitä vähintään 18 tuntia viikossa, jotta työssäoloehto täyttyy. Työssäoloehtoa uudistettaisiin siten, että sen täyttymistä tarkasteltaisiin kuukauden aikana kertyneiden palkkatulojen mukaan, ei viikoittaisen työajan mukaan.

Osa hallituspuolueista on sitä mieltä, ettei viikkotyötunteihin sidottu ehto vastaa enää työelämän todellisuutta: erilaisia pätkätöitä tekevät työntekijät jäävät nyt ansiosidonnaisen työttömyysturvan ulkopuolelle. Toisaalta muutoksen jälkeen osa ehdot tällä hetkellä täyttävistä jäisi ilman etuutta.

Kertyvä säästö riippuu siitä, kuinka paljon työntekijän olisi ansaittava kuukaudessa. Jos tuloraja olisi 844 tai 1252 euroa kuukaudessa, etuusmenot alenisivat vähintään 15–30 miljoonaa euroa, laski työttömyysturvan kehittämistä selvittänyt työryhmä raportissaan(siirryt toiseen palveluun).