ראש הממשלה נפתלי בנט נפגש הבוקר (שני) באיחוד האמירויות עם יורש העצר של אבו דאבי, מוחמד בן זאיד. ביקורו של בנט במדינה הוא הביקור הרשמי הראשון של ראש ממשלת ישראל. אתמול התקבל בנט בשדה התעופה על ידי שר החוץ, שייח עבדאללה בן זאיד. "אני מעריך את האירוח החם שלכם, זו קבלת פנים נפלאה", אמר בנט עם נחיתתו. "אני מאוד נרגש להיות כאן, בביקור רשמי ראשון של מנהיג ישראלי כאן. אנחנו מצפים לחזק את מערכת היחסים בין המדינות".
