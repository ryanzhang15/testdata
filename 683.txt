Nye arbeidsplassar
Men Hydro har fleire nyheiter i ermet denne desemberdagen i 2021.

I industristaden Høyanger i Sogn står jubelen i taket etter at Hydro har bestemt seg for å bygge det første anlegget for resirkulering av aluminium i stor skala.

Dette betyr i praksis at dei no investerer over 100 millionar og sikrar 20 nye, faste arbeidsplassar i Høyanger.

Investeringa i Høyanger blir gjort i det som på folkemunne blir kalla Fundo-bygget.

Her var det i mange år storproduksjon av bilfelgar, men fabrikken gjekk konkurs i 2009 og 350 menn og kvinner mista jobben.