2017 ਵਿੱਚ ਹਰਨਾਜ਼ ਮਿਸ ਚੰਡੀਗੜ੍ਹ ਬਣੀ। ਸਾਲ 2018 ਵਿੱਚ ਹਰਨਾਜ਼ ਨੂੰ ਮਿਸ ਐਮਰਜਿੰਗ ਸਟਾਰ ਇੰਡੀਆ 2018 ਦਾ ਤਾਜ ਮਿਲਿਆ ਹੈ। 2018 ਵਿੱਚ ਹਰਨਾਜ਼ ਨੇ ਮਿਸ ਇੰਡੀਆ ਪੰਜਾਬ ਦਾ ਖਿਤਾਬ ਜਿੱਤਣ ਤੋਂ ਬਾਅਦ ਦ ਲੈਂਡਰਜ਼ ਮਿਊਜ਼ਿਕ ਵੀਡੀਓ 'ਤਰਥੱਲੀ' ਵਿੱਚ ਕੰਮ ਕੀਤਾ। ਇਸ ਸਾਲ ਸਤੰਬਰ ਵਿੱਚ ਉਸਨੇ ਮਿਸ ਦੀਵਾ ਯੂਨੀਵਰਸ ਇੰਡੀਆ 2021 ਦਾ ਤਾਜ ਆਪਣੇ ਨਾਮ ਕੀਤਾ। ਅਦਾਕਾਰਾ ਕ੍ਰਿਤੀ ਸੈਨਨ ਨੇ ਹਰਨਾਜ਼ ਦੇ ਸਿਰ 'ਤੇ ਇਹ ਤਾਜ ਸਜਾਇਆ ਸੀ। ਦੋ ਮਨਭਾਉਂਦੇ ਖਿਤਾਬ ਜਿੱਤਣ ਤੋਂ ਬਾਅਦ ਹਰਨਾਜ਼ 2019 ਵਿੱਚ ਫੇਮਿਨਾ ਮਿਸ ਇੰਡੀਆ ਦਾ ਵੀ ਹਿੱਸਾ ਸੀ, ਜਿਸ ਵਿੱਚ ਉਹ ਚੋਟੀ ਦੇ 12 ਵਿੱਚ ਜਗ੍ਹਾ ਬਣਾਉਣ ਵਿੱਚ ਕਾਮਯਾਬ ਰਹੀ। ਹਰਨਾਜ਼ ਕੌਰ ਸੰਧੂ ਪੰਜਾਬੀ ਫਿਲਮਾਂ 'ਯਾਰਾ ਦੀਆ ਬਾਰਾਂ' ਅਤੇ 'ਬਾਈ ਜੀ ਕੁਟਾਂਗੇ' 'ਚ ਕੰਮ ਕਰ ਰਹੀ ਹੈ। ਉਸ ਦੀਆਂ ਇਹ ਦੋਵੇਂ ਫਿਲਮਾਂ ਅਗਲੇ ਸਾਲ ਰਿਲੀਜ਼ ਹੋਣਗੀਆਂ।

