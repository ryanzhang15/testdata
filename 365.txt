હરનાઝ સંધુ 17 વર્ષની વયથી આ પ્રકારની સ્પર્ધાઓમાં ભાગ લઈ રહ્યાં છે. આ પહેલાં વર્ષ 2021માં તેઓ મિસ દીવા 2021નો ખિતાબ જીત્યાં હતાં.

2019માં તેમણે ફેમિના મિસ ઇન્ડિયા પંજાબનો ખિતાબ જીત્યો હતો અને 2019ની ફેમિના મિસ ઇન્ડિયા સ્પર્ધામાં ટોચનાં 12 સ્પર્ધકોમાં તેઓ હતાં.

આ સિવાય તેઓ બે પંજાબી ફિલ્મોમાં પણ કામ કરી ચૂક્યાં છે.

ખિતાબ જીત્યાં બાદ હરનાઝે કહ્યું કે, "હું ઈશ્વર, મારા પરિવારજનો અને મિસ ઇન્ડિયા સંગઠનની આભારી છું, જેમણે આ સફર માટે મને માર્ગદર્શન પૂરું પાડ્યું અને મને ટેકો આપ્યો."