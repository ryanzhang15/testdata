Monella lisävarautumishaluja on.

Nuorten ikäluokkien usko eläkejärjestelmään oli Eläketurvakeskuksen kyselyssä (siirryt toiseen palveluun)muita heikompaa. Toisaalta nuoret olivat myös vanhempia ikäluokkia vähemmän huolissaan eläkeajan toimeentulosta – ja arvioivat omien säästöjen merkityksen suuremmaksi kuin muut ikäryhmät.

– Uskon kyllä saavani työeläkettä, mutta tällä hetkellä en usko sen olevan tyydyttävä summa. Omat eläkesäästöt tuovat minulle turvallisuuden tunnetta tulevaisuutta ajatellen, sanoo Aini Palomo.

Tietoisuus eläkeasioista on yhteydessä säästämisintoon: vähintään kohtalaisesti eläkejärjestelmää tuntevat säästivät omaa eläkettään varten muita useammin.

Keskimääräistä heikommaksi ymmärryksensä eläkeasioista kokivat naiset, nuoret, alemmin koulutetut ja heikommin toimeentulevat.

Aini Palomon mielestä eläkeasioita ei tarvitse tuntea läpikotaisin voidakseen aloittaa säästämisen.

– Tiedän itse perusasioita ja olen ehkä joskus katsonut postissa tullutta työeläkeotetta, mutta kyllä se edelleen monimutkaiselta vaikuttaa. En koe, että eläkkeitä pitäisi syvällisesti ymmärtää, jotta voisi itse varautua. Ja vaikka olisikin hyvä eläke, tuskin sen päälle tuleva lisävarallisuus ketään harmittaa.

Alle 35-vuotiailla on säästöjä tyypillisimmin erilaisilla säästötileillä, rahastoissa tai käyttötileillä, kertoo Finanssialan kyselytutkimus (siirryt toiseen palveluun)viime keväältä.

Rahastoihin ja osakkeisiin säästäminen on 25–34-vuotiaiden joukossa yleisempää kuin muissa ikäryhmissä.

