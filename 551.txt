ជាង​នេះ​ទៅ​ទៀត លោក ហ៊ុន សែន ថែម​ទាំង​បាន​ចាត់​ទុក ការ​ប៉ុនប៉ង​របស់​លោក​ក្នុង​ការ​ទាញ​របប​យោធា​ភូមា​ឱ្យ​ចូលរួម​ក្នុង​វេទិកា​អាស៊ាន​វិញ​នោះ​ថា ជា​ការ​ជួយ​សង្គ្រោះ​អាស៊ាន ដែល​កំពុង​តែ​បែកបាក់​គ្នា​ថែម​ទៀត​ផង៖ «ខ្ញុំ​សុខ​ចិត្ត​យក​ការ​ទទួល​ខុសត្រូវ ដើម្បី​ឱ្យ​អាស៊ាន​វិល​ត្រឡប់​មក ១០ (ប្រទេស) កុំ​ឱ្យ​អាស៊ាន​នៅ ៩។ បើ​កម្ពុជា​ធ្វើ​ដើម្បី​ឯកភាព​អាស៊ាន ហើយ​ទៅ​ជា​ខុស អាហ្នឹង​ក៏​វា​មិន​ដឹង​ធ្វើ​យ៉ាង​ម៉េច។ អ៊ីចឹង​បាន​សេចក្ដី​ថា អាស៊ាន​នាំ​គ្នា​ខុស​សម្រាប់​ធម្មនុញ្ញ​អាស៊ាន​ពី ១០ (ប្រទេស) មក ៩ វិញ​ទៅ។ ឯខ្ញុំ​ត្រូវ​តម្រឹម​ឱ្យ​អាស៊ាន​១០ ឡើងវិញ អាស៊ាន​កុងសង់ស៊ីស»។

