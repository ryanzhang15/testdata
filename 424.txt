Fréttastofan óskaði eftir upplýsingum frá MAST á grundvelli laga um upplýsingaskyldu stjórnvalda meðal annars um rannsókn sem vísað hefur verið til um blóðgildi og velferð hryssa eftir blóðtöku, enda hefur hvorki stofnunin né Ísteka lagt fram sýnileg gögn sem styðja fullyrðingar um að hryssunum verði ekki meint af. Í svari MAST segir orðrétt: ,,Við reglubundið eftirlit Matvælastofnunar er fylgst með hryssunum strax eftir blóðtöku og í því eftirliti hafa ekki komið fram vísbendingar um óeðlilegt atferli eða vanlíðan hjá hryssum eftir blóðtöku.“

