QUADRO NORMATIVO. Per quanto riguarda poi l’eventuale incompatibilità di Vallardi, secondo la relatrice, anche se in passato la prevalente giurisprudenza parlamentare ha ritenuto cariche come quella dell’esponente leghista compatibili col mandato parlamentare, si deve tenere conto di un quadro normativo che risulta ora integrato dalle previsioni contenute nel decreto legislativo n. 39 del 2013, relativo alle inconferibilità e incompatibilità di incarichi presso le pubbliche amministrazioni e presso gli enti privati in controllo pubblico, che considera determinate cariche, come quelle di amministratore di un ente pubblico, incompatibili con la carica di parlamentare.

