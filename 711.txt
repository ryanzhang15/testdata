ଏଥିସହିତ ପୁରସ୍କାର ପାଇଁ ଗଠନ କରାଯାଇଥିବା ଚୟନ କମିଟିରେ ସ୍ଥାନ ପାଇଥିବା ନିର୍ଦ୍ଦିଷ୍ଟ ସଦସ୍ୟଙ୍କ ଯୋଗ୍ୟତା ପ୍ରସଂଗରେ ମଧ୍ୟ ଆବେଦନକାରୀ ପ୍ରଶ୍ନ ଉଠାଇଛନ୍ତି। ନ୍ୟସ୍ତସ୍ବାର୍ଥ ବ୍ୟକ୍ତିଙ୍କୁ ଚୟନ କମିଟିରେ ନିଆଯାଇଛି। ୩୧ତମ ରାଜ୍ୟ ଚଳଚ୍ଚିତ୍ର ପୁରସ୍କାର ଚୟନ ବେଳେ କେତେକ ପ୍ରସଂଗରେ ଜୁରୀମାନେ ମନଇଚ୍ଛା ନିଷ୍ପତ୍ତି ନେଇଛନ୍ତି ବୋଲି ଆବେଦନରେ ଦର୍ଶାଯାଇଛି। ଆଉ ଏକ ଆଶ୍ଚର୍ଯ୍ୟର ବିଷୟ ହେଉଛି ଯେ ଫିଚର ଫିଲ୍ମ ଭାବେ ଥିଏଟରରେ ମୁକ୍ତିଲାଭ କରିଥିବା ଏକ ଚଳଚ୍ଚିତ୍ରକୁ ରାଜ୍ୟ ଟେଲି ଆୱାର୍ଡ ପାଇଁ ପ୍ରକାଶିତ ଚୟନ ତାଲିକାରେ ସ୍ଥାନ ଦିଆଯାଇଛି। ଏହା କେବଳ ଓଡ଼ିଶା ଚଳଚ୍ଚିତ୍ର ପୁରସ୍କାର ନିୟମ ନୁହେଁ ରାଜ୍ୟ ଟେଲି ଆୱାର୍ଡ ନିୟମାବଳୀର ମଧ୍ୟ ଉଲ୍ଲଂଘନ କରୁଛି। ବ୍ୟାପକ ଅନିୟମିତତା ପାଇଁ ୩୧ତମ ରାଜ୍ୟ ଚଳଚ୍ଚିତ୍ର ପୁରସ୍କାର ସଂପର୍କିତ ଚୟନ ତାଲିକାକୁ ରଦ୍ଦ କରାଯାଉ। ସାନି କମିଟି ଗଠନ କରାଯାଇ ୩୧ତମ ଓଡ଼ିଶା ରାଜ୍ୟ ଚଳଚ୍ଚିତ୍ର ପୁରସ୍କାର, ୨୦୧୯ ପାଇଁ ଚୟନ ପ୍ରକ୍ରିୟା ଅନୁଷ୍ଠିତ ହେଉ ବୋଲି ଆବେଦନକାରୀ ଦର୍ଶାଇଛନ୍ତି।

