મેં એક ઘરનો દરવાજો ખખડાવ્યો એટલે એક યુવકે દરવાજો ખોલ્યો તથા એક મહિલાએ ઉત્સુકતાવશ રસોડામાંથી અમારી પર નજર નાખી. મેં એ યુવકને આઇગર ટુરાશેવ વિશે પૂછતાં તેણે કહ્યું, "આઇગર ટુરાશેવ? ના, આ નામની કોઈ વ્યક્તિને હું નથી ઓળખતો."

આથી મેં તેમને પૂછ્યું, "આ સરનામું તેમના પરિવારના નામે નોંધાયેલું છે, તમે કોણ છો?"

થોડા સમય માટે તેમની સાથે મૈત્રીપૂર્ણ રીતે વાતચીત થઈ, પરંતુ જ્યારે અમે તેમને જણાવ્યું કે અમે બીબીસી સંવાદદાતા છીએ, ત્યારે માહોલ અચાનક જ બદલાઈ ગયો.

એ યુવકે તરત જ મને કહ્યું કે, "તે ક્યાં છે, એ હું તમને નહીં જણાવું. તમારે તેને શોધવાનો પ્રયાસ ન કરવો જોઈએ, તમારે અહીં આવવું જોઈતું ન હતું."