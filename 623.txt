ന്യൂഡൽഹി: കടുത്ത സ്ത്രീവിരുദ്ധ പരാമര്‍ശങ്ങളുമായി സിബിഎസ്ഇ പുറത്തിറക്കിയ പത്താം ക്ലാസ് പരീക്ഷാ ചോദ്യക്കടലാസിനെതിരെ പ്രതിഷേധവുമായി പ്രതിപക്ഷ നേതാക്കളും ആക്ടിവിസ്റ്റുകളും. സമൂഹത്തിൽ സ്ത്രീശാക്തീകരണവും ഫെമിനിസ്റ്റ് ആശയങ്ങളും ശക്തിപ്പെട്ടതാണ് കൗമാരക്കാര്‍ വഴിതെറ്റാൻ കാരണമാകുന്നതെന്നാണ് ചോദ്യപേപ്പറിൽ നല്‍കിയിരിക്കുന്ന വിവരണത്തിലെ പരാമര്‍ശങ്ങള്‍. ഇതിനെതിരെ നിരവധി പേരാണ് സമൂഹമാധ്യമങ്ങളിൽ പ്രതിഷേധവുമായി എത്തിയത്. വിഷയം പാര്‍ലമെന്‍റിൽ ഉയര്‍ത്തിക്കാണിച്ച് പ്രതിപക്ഷം സഭയിൽ നിന്ന് ഇറങ്ങിപ്പോയി.
