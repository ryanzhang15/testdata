Kaebajale määrati 16.07.2002 kohtulahendiga eluaegne vangistus mõrva ja teiste kuritegude eest. Tema avaldus oli EIÕK artikli 3 rikkumise tuvastamiseks seoses tingimustega Sokalska kinnipidamisasutuses: tal oli võimalik kambrist väljuda üksnes eskordi saatel, pidevalt toimusid läbiotsimised, pesemistingimused olid ebainimlikud, keelatud oli madratsite kasutamine päevasel ajal. Samuti viitas ta ruumikitsikusele. Kaebaja viitas sellele, et temaga oli samas kambris kolme aasta kestel kinnipeetav Guk, kelle avalduse alusel EIK tuvastas artikli 3 rikkumise.

