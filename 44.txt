Այս տարվա ընթացքում բանկերի վարկային պորտֆելը կրճատվել է 239 մլրդ դրամով։ Այսինքն՝ ո՛չ միայն աճ չի եղել, այլև հոսքերը նվազել են։

Բանկերի վարկային պորտֆելը հիմա ավելի փոքր է, քան անցած տարի էր։ Մեկ տարվա կտրվածքով այն հասցրել է կրճատվել շուրջ 162 մլրդ դրամով։ Այլևս չկա նախկին վարկային ակտիվությունը։ Գումարների հոսքը նվազել է տնտեսության գրեթե բոլոր առանցքային ոլորտներում, բայց ամենից շատ տուժել է հատկապես արդյունաբերությունը։

Արդյունաբերության ոլորտում բանկերի վարկային ներարկումներն այս տարվա ընթացքում կրճատվել են ավելի քան 129 մլրդ դրամով։ Անցած տարվա վերջին այն գերազանցում էր 655 մլրդ դրամը, հիմա 526 միլիարդ է։