3. Omavastuupäivien nosto: 43 miljoonaa

Työttömyyden alussa on viisi omavastuupäivää, joista ei makseta päivärahaa. Juha Sipilän (kesk.) hallituskaudella näitä päiviä oli seitsemän, mutta omavastuuaikaa lyhennettiin aktiivimallin käyttöönoton yhteydessä viiteen.

Kahden päivän muutoksen laskettiin lisäävän julkisen talouden menoja 43 miljoonaa euroa.

Osa vasemmistopuolueista kertoo kuitenkin Ylelle suhtautuvansa omavastuuajan pidentämiseen kielteisesti, joten muutos on tiukan neuvottelun takana.

