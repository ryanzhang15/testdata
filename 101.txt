Оказван е натиск върху прокурори за делото за АМ "Хемус". Това заявина брифинг Десислава Петрова, говорител на Софийска градска прокуратура.

Петрова посочи, че брифингът е свикан заради делото за изпиране на над 53 млн. лв. по "Хемус".

,,Искаме да информираме обществеността за безпрецедентния натиск, който се упражни върху наблюдаващите прокурори по делото за изпиране на пари за АМ "Хемус". Разследването е под надзора на трима наблюдаващи прокурори в СГП. На 6 декември по инициатива на раследващите органи беше повдигнато обвинение и беше задържанщо лице до 72 часа. На 9 декември внесено искане за постоянен арест на задържания, като беше взета мярка "домашен арест". Непосредствено след внасянето на искането за постоянен арест, на 9 декември, в СГП е проведена среща между двама от наблюдаващите прокурори, разследващите органи и оперативни работници. На тази среща наблюдаваните прокурори устно са осведомени, че обвиняемият иска да даде обяснения по делото в присъствието на прокурор. В петък в СГП е постъпило искане за разпореждане да бъде доведен обвиняемият в ГДБОП за събота и неделя (вчера и днес) за разпит. Разпореждане е издадено от наблюдаващите прокурори'', обясни Петрова.