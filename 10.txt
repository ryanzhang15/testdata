
ለዘመናት የተጠበቀው ለውጥ

የጥናቱ መሪ ሞኒካ ኮስታዲያዝ ሞኒካ እንደምትለው፤ ሴቶች ከወንዶች በበለጠ እየተማሩ ቢሆንም ባለፈው ግማሽ ምዕተ ዓመት የክፍያ ልዩነት ያን ያህል መሻሻል አላሳየም።

"በሥራ ቅጥር፣ በሥራ ሰዓት እና በደመወዝ መጠን ያለው ልዩነት አልተለወጠም። ሴቶች የበለጠ እየተማሩ መምጣታቸው የክፍያ ልዩነትን ያጠባል ብለን መጠበቅም አንችልም" ትላለች።

ልጆች መንከባከብ እና የቤት ውስጥ ሥራን ጨምሮ ሌሎችም ያለ ክፍያ የሚሠሩ ሥራዎችን የሚይዙት ከወንዶች ይልቅ ሴቶች ናቸው።

ባለፉት 25 ዓመታት ሴቶች በክፍያ የሚሠሯቸው ሥራዎች ቢጨምሩም ያለ ክፍያ የሚሠሯቸው ሥራዎች አሁንም አልቀነሱም።

አጥኚዋ እንደምትለው፤ የአንድ ቤተሰብ አባላት የሚይዙት ሥራ እኩል ክፍያ እንዲኖረው የሚያስገድዱ ፖሊሲዎች መውጣት አለባቸው።