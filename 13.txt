
ምን ይደረግ?

ይህ ጥናት የተሠራው ዩኬን መነሻ በማድረግ ቢሆንም ችግሩ ዓለም አቀፍ ነው።

በየአገሩ ያሉ የሴቶች መብት ተሟጋቾች ለዘመናት ጥያቄያቸውን ማሰማትም ቀጥለዋል።

የጥናቱ ውጤት ይፋ ከሆነ በኋላ የዩኬ መንግሥት የክፍያ ልዩነትን ለማሻሻል የሚጠበቅነትን ኃላፊነት እንደሚወጣ አስታውቋል።

ምቹ የሥራ ሰዓት ማመቻቸት፣ የወሊድ ፈቃድን ለወንዶችም ለሴቶችም መስጠት፣ ለልጆች እንክብካቤ የሚውል ድጎማን መጨመር እና በሥራ ለሚወጠሩ ወላጆች ነጻ የልጆች ማቆያ ማዘጋጀት መንግሥት ከወሰዳቸው እርምጃዎች መካከል ይጠቀሳሉ።

የአገሪቱ መንግሥት እንደሚለው፤ የደመወዝ ልዩነት በአንጻራዊነት እየጠበበ መጥቷል። እአአ በ2010 ከነበረው አንጻር 1.9 ሚሊዮን ሴቶች ሥራ ይዘዋል።

"ፍትሐዊ አገር ለመገንባት ዝግጁ ነን። በሥራ ቦታ እኩልነት እንዲሰፍንም ቁርጠኛነታችንን እናረጋግጣለን" ሲልም በቃል አቀባዩ በኩል ገልጿል።