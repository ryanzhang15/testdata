"ഭാര്യയെ സ്വതന്ത്രയാക്കിയതാണ് കുട്ടികള്‍ക്കു മേൽ മാതാപിതാക്കള്‍ക്കുള്ള നിയന്ത്രണം നഷ്ടപ്പെടുത്തിയത് എന്നതാണ് പലരും മനസ്സിലാക്കാൻ വൈകുന്ന കാര്യം." വിവരണത്തിൽ ഇങ്ങനെയും ഒരു പരാമര്‍ശമുണ്ടായിരുന്നു. അതേസമയം, ഈ വിവരണത്തിൻ്റെ കര്‍ത്താവിൻ്റെ നിലപാട് എന്താണെന്നായിരുന്നു ഒരു ചോദ്യം ഉണ്ടായിരുന്നത്. ലേഖകൻ ഒരു മെയിൽ ഷോവനിസ്റ്റോ പരുക്കനായ വ്യക്തിയോ ആണോ എന്നായിരുന്നു ഉത്തരങ്ങള്‍ക്കുള്ള സാധ്യതകളായി ഉണ്ടായിരുന്നത്. എന്നാൽ ജീവിതത്തെ സന്തോഷത്തോടെ കാണുന്ന ആളാണ് ലേഖകൻ എന്നതായിരുന്നു ശരിയായ ഉത്തരമെന്നാണ് ഇംഗ്ലീഷ് വാര്‍ത്താ വെബ്സൈറ്റായ ദ ക്വിൻ്റിൻ്റെ റിപ്പോര്‍ട്ടിൽ പറയുന്നത്.
