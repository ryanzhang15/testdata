Ръководителят на американската корпорация "Амазон" Джеф Безос заяви, че "сърцето му е разбито" от новината за смъртта на най-малко шестима служители на компанията при срутването на склад в град Едуардсвил вследствие на торнадото, засегнало щата Илинойс, предадоха Франс прес и Ройтерс.

,,Новините от Едуардсвил са трагични. Сърцата ни са разбити от загубата на нашите колеги там и мислите и молитвите ни са отправени към семействата и близките им'', добави ръководителят на "Амазон".