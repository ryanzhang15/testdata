אחת המטרות שהציב סער בתחילת כהונתו היא פיצול תפקיד היועמ"ש לשניים: יועץ משפטי לממשלה וממונה על התביעה הכללית. בחודשים האחרונים סער נפגש עם מומחים משפטיים כדי להתייעץ על המודל הנכון לפיצול התפקיד, והפיצול עצמו, אם יאושר על ידי הממשלה, יידחה לכהונתו של היועמ"ש הבא. עם זאת, כל מועמד שהגיש מועמדות לוועדה ידע כי פיצול התפקיד נמצא על הפרק, וסביר להניח שיהיה לזה משקל בבחירת המועמדים.

