គណបក្ស​ប្រឆាំង អង្គការ​សិទ្ធិមនុស្ស​អន្តរជាតិ និង​អ្នក​តាមដាន​ស្ថានការណ៍​នយោបាយ ​រិះគន់​ថា លោក​នាយក​រដ្ឋមន្ត្រី ហ៊ុន សែន កំពុង​ដើរ​ផ្លូវ​ខុស​ក្នុង​ការ​ដោះស្រាយ​វិបត្តិ​នៅ​មីយ៉ាន់ម៉ា (Myanmar) ឬ​ភូមា និង​កំពុង​នាំ​ភាព​ប្រេះឆា​ដល់​សមាគម​ប្រជាជាតិ​អាស៊ី​អាគ្នេយ៍ ហៅ​កាត់​ថា អាស៊ាន (ASEAN)។ ប៉ុន្តែ​តំណាង​​គណបក្ស​កាន់អំណាច​ថ្លែង​ការពារ​ថា សេចក្តី​សម្រេច​ចិត្ត​របស់​ប្រមុខ​រដ្ឋាភិបាល ធ្វើ​ឡើង​ដោយ​ត្រឹមត្រូវ។

