Siivousalalla on työvoimapula. CleanMarininin toimitusjohtaja Mari Laaksonen on saanut oppisopimuskoulutuksen avulla pysyviä työntekijöitä. Puolet siivousyrityksen työntekijöistä on maahanmuuttajataustaisia ja kolmannes on ollut oppisopimuskoulutuksessa. Laaksonen on kannustanut työntekijöitä kouluttautumaan työn ohella.

“Laitoshuoltajan tai esimiehen ammattitutkinnon suorittaminen oppilaitoksessa kannattaa, koska se näkyy myös työntekijän palkassa ”, Laaksonen sanoo.

Laaksosen mielestä oppisopimuskoulutuksen lisäys olisi toimiva työllisyyskeino. Myös osa-aikatyön tekemisen helpottaminen olisi tervetullutta, koska siivousalalla on tarjolla paljon kausityötä erityisesti näin joulun alla.

