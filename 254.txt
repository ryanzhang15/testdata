Kinagigiliwan ng mga residente sa Borongan, Eastern Samar ang isang miniature Christmas village na gawa ng isang senior citizen. 

Ayon sa 64-anyos na retired draftsman na si Nilo Bertos, ito na ang pangalawang taon na gumawa siya ng Christmas village. 

Nagsimula ito bilang kaniyang libangan noong kasagsagan ng lockdown noong nakaraang taon dahil sa coronavirus disease (COVID-19), aniya.

"Habang sa kalakasan ng COVID, lahat siguro ang mga takot. Habang nakahiga sa folding bed ko sa harapan ko ang drawing table ko, para ma-busy, I make one miniature. Sabi ko, ano kaya, kung kaya ko pa gumawa," ani Bertos.