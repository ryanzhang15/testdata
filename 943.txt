อาจารย์สุขุม กล่าวอีกว่า อย่างกรณีนายกฯ นั่งครบ 8 ปี แล้วใช่ไหม เพราะรัฐธรรมนูญ กำหนดให้คนนั่งเก้าอี้นายกฯ เป็นได้ ไม่เกิน 8 ปี มันจะนับอย่างไร มันก็จะเป็นเรื่องสำคัญที่จะถูกจุดขึ้น แต่คราวนี้ก็ต้องดู ถ้านายกฯ อยู่ในภาวะขาลง ก็อาจมีกองเชียร์ว่า เฮ้ยพอแล้ว แต่ถ้าทำดี ก็อาจจะมีกองเชียร์ไปอีกทางหนึ่ง ถึงทำไม่ได้ก็อาจมีแนวร่วมที่สร้างขึ้นมาอะไรก็แล้วแต่ เป็นจุดทำให้เกิดปรากฏการณ์ทางการเมือง ที่เรียกว่า ทอล์กออฟเดอะทาวน์ ทำนองนี้ แล้วก็รวมถึงเรื่องเลือกตั้งผู้ว่า กทม. ซึ่งอย่างไรก็ไม่หลุดครึ่งปีหน้า ซึ่งการเลือกตั้งผู้ว่าฯ กทม. มีผลเกี่ยวโยงการเมืองระดับชาติด้วย มันจะเกิดการแตกร้าวในพรรคร่วมรัฐบาลหรือเปล่า ผลของมันออกมาฝ่ายค้านชนะขึ้นมาก็จะเป็นกระแสรัฐบาลหยุดได้แล้วอะไรอย่างนี้ ฉะนั้นจะให้ไปคาดการณ์คำนวณเลยไม่ได้หรอกว่ามันต้องอย่างนั้นมันต้องอย่างนี้ ไม่ได้หรอก

