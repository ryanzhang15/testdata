ତେବେ ଏସବୁ ଭିତରେ ଦିନିକିଆ ଅଧିନାୟକ ରୋହିତ କହିଛନ୍ତି, ଗତ ୫ ବର୍ଷ ହେବ ଟିମ୍ ଇଣ୍ଡିଆର ଅଧିନାୟକ ଭାବେ ଦାୟିତ୍ୱ ତୁଲାଇଛନ୍ତି ବିରାଟ । ପ୍ରତି ମ୍ୟାଚରେ କୋହଲି ନିଜର ଶ୍ରେଷ୍ଠ ପ୍ରଦର୍ଶନ କରିବାକୁ ଚାହିଁଛନ୍ତି ଏବଂ ପୂରା ଟିମ୍ ପାଇଁ ମଧ୍ୟ ଏଭଳି ଏକ ପରମ୍ପରା ସୃଷ୍ଟି କରିଛନ୍ତି । କୋହଲିଙ୍କ ନେତୃତ୍ୱରେ ଗତ ୫ ବର୍ଷରେ ଟିମ୍ ଥରୁଟିଏ ମଧ୍ୟ ପଛକୁ ଫେରି ଚାହିଁନାହିଁ । କୋହଲିଙ୍କ ନେତୃତ୍ୱରେ ଖେଳିବା ଆମ ପାଇଁ ବେଶ ସ୍ମରଣୀୟ ହୋଇ ରହିବ । ଆମେ ସାଙ୍ଗ ହୋଇ ଅନେକ ମ୍ୟାଚ୍ ଖେଳିଛୁ ଓ ପ୍ରତି ମ୍ୟାଚର ଆନନ୍ଦ ଉଠାଇଛୁ । ଆଗକୁ ମଧ୍ୟ ଏହି ଯାତ୍ରା ଜାରି ରହିବ । ଟିମକୁ କିଭଳି ଆହୁରି ଶକ୍ତିଶାଳୀ କରାଯିବ ତାହା ଉପରେ ଧ୍ୟାନ ଦିଆଯିବ । ଖେଳାଳୀ ଭାବେ ଲୋକ କଣ କହୁଛନ୍ତି ସେ ବାବଦରେ ଆମେ ଧ୍ୟାନ ଦେଉନାହୁଁ । କେମିତି ମ୍ୟାଚର ଫଳାଫଳ ଟିମ୍ ଇଣ୍ଡିଆ ସପକ୍ଷରେ ଆସିବ ତାହା ଉପରେ ଆମେ ଧ୍ୟାନ ଦେଉଛୁ ବୋଲି କହିଛନ୍ତି ରୋହିତ ।

