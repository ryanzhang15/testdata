10. detsembri hommikuse seisuga on haiglas 262 koroonaviirusega nakatunud patsienti. Neist 177 vajab haiglaravi raskeloomulise COVID-19 tõttu, nendest omakorda 148 ehk 84% on vaktsineerimata ja 29 ehk 16% on lõpetatud vaktsineerimiskuuriga.

Ööpäeva jooksul avati haiglates 46 uut haigusjuhtu. Suri seitse koroonaviirusega nakatunud inimest, kellest viis olid vaktsineerimata: 72-aastane mees, 73-aastane mees, kaks 82-aastast meest, 85-aastane naine, 91-aastane naine ja 92-aastane naine.

Viimase ööpäeva jooksul analüüsiti 6727 testitulemust, millest 592 osutus positiivseks. Positiivse testi saanutest oli 394 vaktsineerimata ja 198 lõpetatud vaktsineerimiskuuriga.

Ööpäeva jooksul manustati 6959 vaktsiinidoosi, neist uusi vaktsineerimisi alustati 573. Tänahommikuse seisuga on lisa- või tõhustusdoosi saanud 213 291 inimest. Kogu Eesti elanikkonna hõlmatus kahe vaktsiinidoosiga on 60%.

Eestis on tuvastatud kokku 15 koroonapositiivset, kelle puhul viitab genotüpiseerimine omikron tüvele. Enamik juhtumeid on seotud reisimisega Lõuna-Aafrika Vabariigist. Kõik genotüpiseeritud proovid kinnitatakse sekveneerimise käigus.

Detailsemat infot leiab Terviseameti kodulehelt