Andstæðingar starfseminnar segja blóðtöku úr hryssum yfirhöfuð ekki samræmast lögum um dýravernd og sanngirni í dýrahaldi, meðan aðrir hvá og benda á að menn og konur gefi blóð án þess að það þyki tiltökumál. Líffræðilega er talið erfitt að bera þetta tvennt saman, en benda má þó á að barnshafandi konur mega ekki gefa blóð hér á landi, né heldur konur með barn á brjósti. Spendýr sem ganga með afkvæmi eða ala það undir sér eru taldir viðkvæmir einstaklingar sem þurfa sérstaka aðgæslu.

