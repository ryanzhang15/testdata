Շուրջ 104 միլիարդով կամ ավելի քան 11 տոկոսով նվազել են սպառողական վարկերը, 51 միլիարդով՝ առևտրային վարկերը։

Սրանք վարկային այն շուկաներն են, որոնք նախկինում ակտիվ, երբեմն՝ նույնիսկ գերակտիվ էին։ Սակայն այս տարի այդ ակտիվությունից այլևս ոչինչ չի մնացել։ Վարկային կապիտալի հոսքերը դրանցում նվազել են՝ ազդելով նաև տնտեսության ակտիվության վրա։ Մի կողմից՝ Կենտրոնական բանկի իրականացրած դրամավարկային կոշտ քաղաքականությունը, մյուս կողմից՝ տնտեսության մեջ ու տնտեսությունից դուրս ի հայտ եկած բազմաթիվ ռիսկերը՝ բանկային համակարգին ավելի զգուշավոր են դարձրել։ Նվազել է նաև վարկային միջոցները կլանելու տնտեսության ու տնային տնտեսությունների կարողությունները։

