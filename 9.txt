የፖሊሲ ክፍተቶች

በሴቶች እና ወንዶች መካከል እኩል የሥራ ክፍፍል እንዲኖር ለማስቻል በየጊዜው የፖሊሲ ማሻሻያዎች ቢደረጉም በቂ እንዳልሆኑ አጥኚዎቹ ይገልጻሉ።

ጥናቱ ፖሊሲዎችን የሚገልጻቸው "ደካማ" እንዲሁም "ባህላዊ የጾታ ሚናን የሚከተሉ" በማለት ነው።

ሴቶች ኃላፊነታቸው "ልጅ ማሳደግ ነው" የሚለው የተዛባ የአባታዊ ሥርዓት ምልከታ ማኅበረሰቡን ወደኋላ እንደሚጎትትም ያክላሉ።

በለንደን የምጣኔ ሀብት ትምህርት ቤት የምታስተምረው ዶ/ር ግሬስ ሎርዳን እንደምትለው፤ የክፍያ ልዩነት በዓመታት አለመለወጡ አያስደንቅም።

"ሴቶች እና ወንዶች አንድ ዓይነት ዲግሪ ቢኖራቸውም እንኳን ሴቶች የሚከፈላቸው ከወንዶች ያነሰ ነው። መንግሥት ይህንን ለማስተካከል ተቋማት የአሠራር ማሻሻያ እንዲያደርጉ ጫና ማሳደር አለበት" ስትል ታስረዳለች።