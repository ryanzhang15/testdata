Í svarinu segir jafnframt að meðal skilyrða sem sett eru fyrir starfsemi Ísteka sé að annað hvert ár séu gerðar rannsóknir á blóðbúskap hjá blóðtökuhryssum og öflugur gagnagrunnur hafi safnast með tímanum um þann þátt. Þar komi fram að lækkun á meðalstyrk blóðrauða eftir fyrstu tvær blóðtökurnar sé um 18 prósent, eftir það haldist styrkur blóðrauða stöðugur út blóðtökutímabilið og nái fyrri styrk tveimur vikum eftir að blóðtöku er hætt, eins og segir í svari MAST. Þannig virðist sem það taki hryssurnar tvær vikur að bregast við blóðtapinu og segir MAST að lægsta meðalgildið sé vel innan vikmarka frá meðalstyrk blóðrauða hjá íslenskum reiðhestum. Þessar upplýsingar er þó erfitt að sannreyna þar sem vísað er í gögn sem ekki eru opinber.

