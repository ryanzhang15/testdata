ଏହି ବୃହତ ପଥରଟି ଗୋଟିଏ ନୀଲମ ନହୋଇ କେତେକ ନୀଲମର ଏକ ମିଶ୍ରିତ ଆକାର କ୍ଲଷ୍ଟର ବୋଲି କୁହାଯାଉଛି । ଏହା ଏକ ଷ୍ଟାର ସେଫାୟାର କ୍ଲଷ୍ଟର ବୋଲି ପରୀକ୍ଷାରୁ ଜଣାପଡ଼ିଛି ।  ଓଜନ ୫୧୦ କିଲୋଗ୍ରାମ  ବା ୩.୫ ନିୟୁତ କ୍ୟାରେଟ୍ ଥିବାବେଳେ ତାହାର ପ୍ରକୃତ ମୂଲ୍ୟ ଏପର୍ଯ୍ୟନ୍ତ ଆକଳନ କରାଯାଇନାହିଁ । ତେବେ ଗଣମାଧ୍ୟମରୁ ମିଳିଥିବା ସୂଚନା ଅନୁସାରେ ଏହି ନୀଲମ କ୍ଲଷ୍ଟରକୁ କିଣିବାକୁ ଇତି ମଧ୍ୟରେ ଶ୍ରୀଲଙ୍କା ସରକାରଙ୍କ ନିକଟକୁ ଇଂଲଣ୍ଡର ଏକ ସଂସ୍ଥା ପକ୍ଷରୁ ପ୍ରାୟ ୨୫୦ ନିୟୁତ ଡଲାର ବା ୧୮୯୪ କୋଟି ଟଙ୍କାର ଅଫର ଆସିଛି । କିନ୍ତୁ ଏହାକୁ ପ୍ରାୟ ୪୦୦ ନିୟୁତ ଡଲାର ବା ୩ ହଜାର କୋଟି ଟଙ୍କା ମୂଲ୍ୟରେ ବିକିବାକୁ ଶ୍ରୀଲଙ୍କା ସରକାର ଘୋଷଣା କରିଛନ୍ତି । ଏ ସମ୍ପର୍କରେ ଶ୍ରୀଲଙ୍କାର ଜେମ୍ସ ଓ ଜୁଏଲାରୀ ମନ୍ତ୍ରୀ ଲୋହାନ ରଟଓ୍ବାଟେ ଶ୍ରୀଲଙ୍କାର ସଂସଦରେ ସୂଚନା ଦେଇଛନ୍ତି ।

