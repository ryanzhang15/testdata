במהלך הביקור צפוי בנט לדון עם יורש העצר גם על חיזוק הסכמי אברהם. כמו כן צפויים השניים לדון בסוגיה האיראנית. בשבועות האחרונים חלה התחממות ביחסים בין איחוד האמירויות לבין איראן. היועץ לביטחון לאומי של איחוד האמירויות, השייח' טחנון בן-זאיד, ביקר לאחרונה בטהראן ונפגש עם הנשיא איבראהים ראיסי. בנוסף, בכירים אמירתים אמרו בימים האחרונים כי אינם סבורים שסנקציות נוספות על איראן יועילו וקראו לחידוש הסכם הגרעין.
