Heti säästöjä vai pian tuloja tuovia ja työllisyyttä nostavia toimia?
Hallituspuolueet lähestyvät eri tavoin keinovalikoimaa.

Osa puolueista haluaa selkeitä säästöjä, jotka näkyvät julkisessa taloudessa heti. Toiset taas tekisivät rakenteellisia uudistuksia, jotka voivat kasvattaa aluksi menoja, mutta muutaman vuoden päästä vaikuttavat myönteisesti työllisyyteen ja julkiseen talouteen.

Yhdestä hallituspuolueesta painotetaan, että he eivät halua tehdä säästöjä, jotka siirtävät menot luukulta toisella. Työttömyysturvaan tehtävät leikkaukset kasvattavat asumis- tai toimeentulotukimenoja.

Hallituksen vasemmistopuolueet vahtivat työttömyysturvan muutoksia tarkasti. Ne suhtautuvat kielteisesti ansiosidonnaisen työttömyysturvan porrastamiseen ja keston lyhentämiseen, joten nämä toimet tuskin ovat tällä kertaa valikoimassa.

