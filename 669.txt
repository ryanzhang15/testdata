Гэхдээ "Рио Тинто" ингэж буулт хийх болсон нь цаг үеийн шахалт шаардлагатай холбоотой. Оюутолгойн гэрээг үзэглэсэн өдрөөс шахуу хөрөнгө оруулагчид хоёр тал болж “байлдсаар”, өнөөдөр “эвлэрэх”-д хүрсэн шалтгаан нь нэгд, эрдэс баялгийн үнэ дэлхийд багагүй өссөн явдал. Нөгөөтэйгүүр, Ч.Сайханбилэгийн хэлсэнчлэн “Рио Тинто”-гийн зүгээс Монголын Засгийн газартай ойлголцох, буулт хийхэд хүрэхээс өөр аргагүй нөхцөлд орсон нь дэлхийн 15 банкнаас авсан зээлээ цаг хугацаанд нь төлөх шаардлагатай болсон хэрэг. Далд уурхайн санхүүжилтийн хүрээнд 4.4 тэрбум ам.долларыг libor+6 хувийн хүүтэйгээр зээлж авсан, дараагийн санхүүжилтээ цаг алдалгүй босгох нэн чухал шаардлага “Рио Тинто”-д бий. Тэр тусмаа дараагийн санхүүжилтээ босгоход Монголын Засгийн газрын зөвшөөрөл хэрэгтэй тул.

