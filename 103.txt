,,Тя уведомява втория наблюдаващ прокурор и зам.-градския прокурор. Междувременно наблюдаващият прокурор е уведомен, че директорът на ГДБОП Калин Стоянов иска да се срещне с нея. Срещата се провежда в сградата на ГДБОП между Калин Стоянов, разследващите полицаи по делото, двамата наблюдаващи прокурори, зам.-главен прокурор, разследващи полицаи и оперативни работници. На тази среща Калин Стоянов с неподходящ тон се обръща към наблюдаващия прокурор с реплики в смисъл - тя слага край на разследването, като отказва да изпълни исканията на защитата, както и че за това ще ѝ бъде търсена отговорност. Всички призиви на прокурорите да се спазва добрият тон и че те действат според вътрешните си убеждения, както че и влизането в конфликт не е в интерес на разследването, остават нечути от главния директор ГДБОП, обясни за събитията Десислава Петрова.

