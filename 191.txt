In augustus trad Goma zelf al af. Dit deed hij naar eigen zeggen om persoonlijke redenen, maar bij zijn afscheid zou hij tegen naaste medewerkers de werkelijke reden van zijn vertrek hebben benoemd: "Ik ben voor de eerste keer in mijn leven verliefd geworden op een vrouw en ik wil de dingen nu goed doen." Vermoedelijk ging mede daarom paus Franciscus direct akkoord met zijn verzoek tot aftreden, terwijl zo'n proces normaal gesproken maanden kan duren.

Een paar weken later kwam naar buiten dat de bisschop een relatie heeft met de auteur van onder meer The Hell of Gabriel's Lust. Op de website van Caballols uitgever staat dat de 38-jarige auteur "zich heeft bewezen in de uitdagende wereld van de literatuur die onze morele en ethische waarden omverwerpt".

Goma zou nu op zoek zijn naar werk als agronoom (we­ten­schap­pe­lijk on­der­legd land­bou­wer) in de buurt van Barcelona.