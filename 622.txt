ഒരു ലേഖനഭാഗം വായിച്ച ശേഷം ഉത്തരങ്ങള്‍ എഴുതേണ്ട ചോദ്യങ്ങളാണ് വിവാദത്തിലായത്. ചോദ്യങ്ങള്‍ക്ക് മുന്നോടിയായി ചോദ്യ പേപ്പറിൽ നല്‍കിയിരിക്കുന്ന ലേഖനഭാഗത്തിലാണ് വിവാദപരാമര്‍ശങ്ങള്‍.ഭര്‍ത്താവിൻ്റെ കീഴിലാണ് ഭാര്യയുടെ സ്ഥാനം എന്ന് സ്ത്രീകള്‍ മനസ്സിലാക്കിയാൽ മാത്രമേ ചെറുപ്പം മുതലേ അനുസരണശീലം ഉണ്ടാകൂ എന്നും ഭര്‍ത്താവിനെ അനുസരിച്ചു ഭാര്യ കഴിയുന്നതാണ് മികച്ച മാതൃകയെന്നുമാണ് ചില ചോദ്യങ്ങളുടെ ഭാഗമായി നല്‍കിയിരിക്കുന്ന വിവരണത്തിലെ പരാമര്‍ശങ്ങള്‍. കഴിഞ്ഞ ശനിയാഴ്ച നടന്ന പരീക്ഷയുടെ ചോദ്യ പേപ്പറാണ് വിവാദവിഷയം. ഈ വിവരണങ്ങള്‍ തെറ്റിദ്ധാരണാജനകവും പിന്തിരിപ്പനുമാണെന്നാണ് പലരും ആരോപിക്കുന്നത്.
