- Vi havde accepteret, at man kunne sidde sammen og spise julefrokostmaden, hvis det ikke kunne afbestilles. Det skulle dog være på samme måde, som hvis man spiste mad i kantinen. Ikke med pynt, alkohol og for megen hygge, siger Carsten Rasmussen, der trods forsigtighedsregler til julefrokosten ryster på hovedet over beslutningen over at gennemføre arrangementet på trods af beslutningen om at droppe julefrokoster.

- Det er jo ikke for sjov, at vi besluttede at aflyse julefrokosterne. Det er jo tosset at holde sådan en frokost, når Søren Brostrøm og Mette Frederiksen stiller sig op og siger, som de gjorde i denne uge. Og konsekvenserne kan være store, siger han.

Kaldt på arbejde i julen
Han peger på, at beslutningen har potentialet til at ødelægge julen i mange familier, når far eller mor pludselig bliver kaldt på arbejde for at tage en ekstra vagt.