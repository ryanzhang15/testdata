Дипломатиялық бойкот деген не? Бұл сол Олимпиадаға бойкот жариялаған елдердің ресми өкілдері, делегациясы бармайды деген сөз. Мысалы Бейжіңдегі Олимпиадаға АҚШ-тан арнайы делегация, жаттықтырушылар штабы, спорт функционерлері, басқа да ресми өкілдер бармайды. Ал жекелеген спортшылардың өз қаражаттарына баруына қарсылық жоқ, өйткені олар төрт жыл бойы дайындалды, сондықтан еңбектері еш кетпегендері дұрыс. Яғни адам құқы сақталады.

Бұған Қытай басшылығы ерін бауырына алып тулап-ақ жатыр. Олар, әрине, АҚШ-тың осылай жасарын әуел бастан-ақ сезген, ендігі олардың қорқатыны - осы бойкот жаппай сипат алып кете ме деп қорқады.