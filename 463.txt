IL CASO. Vallardi, imprenditore veneto, già senatore nella XVI legislatura e vice presidente della Fondazione Italia Usa, è al timone del Consorzio trevigiano. A sollevare il sospetto di una possibile incompatibilità è stata l’Anac, inviando una segnalazione a Palazzo Madama. Il 12 ottobre scorso la presidente del Senato, Maria Elisabetta Alberti Casellati, ha sottoposto il caso alla Giunta presieduta dall’azzurro Maurizio Gasparri, che lo ha assegnato come relatrice alla senatrice pentastellata Grazia D’Angelo.

