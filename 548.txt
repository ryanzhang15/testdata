ស្រដៀង​គ្នា​នេះ នាយករង​ទទួល​កិច្ចការ​តំបន់​អាស៊ី​នៃ​អង្គការ​ឃ្លាំមើល​សិទ្ធិមនុស្ស​អន្តរជាតិ យូមែន រ៉ៃត៍ វ៉ច្ឆ (Human Rights Watch) លើកឡើង​ក្នុង​សេចក្ដី​ថ្លែង​ការណ៍​កាល​ពី​ថ្ងៃ​ទិវា​សិទ្ធិមនុស្ស ១០ ធ្នូ​ថា សកម្មភាព​ថ្មីៗ​ចុង​ក្រោយ​នេះ ​បង្ហាញ​ថា លោក ហ៊ុន សែន គឺ​ជា​ផ្នែក​មួយ​នៃ​បញ្ហា មិនមែន​ជា​អ្នកត្រួសត្រាយ​ផ្លូវ​ទៅ​រក​ដំណោះស្រាយ​នោះ​ឡើយ។ លោក​កត់​សម្គាល់​ថា ក្នុងរយៈពេល​មួយ​ឆ្នាំ​មកនេះ លោក ហ៊ុន សែន បាន​រេ​ចុះ​រេ​ឡើង​ចំពោះ​វិបត្តិ​នៅ​ប្រទេស​ភូមា ដោយ​មិន​ខ្វល់​ថា ត្រូវ ឬ​ខុស នោះ​ទេ សំខាន់​ឱ្យ​តែ​ជំហរ​នោះ​ផ្ដល់​ប្រយោជន៍​ឱ្យ​គាត់​បាន​ច្រើន​បំផុត។

