68 жаштагы Ермошина башка кызматка барып барбасы белгисиз. Ал төрайым болуп 1996-жылы Лукашенкону сындап келген Виктор Гончардын ордуна дайындалган. Гончар кийин дайынсыз жоголгон. Оппозиция жана көз карандысыз байкоочулардын айтымында, Ермошинанын Лукашенконун пайдасына жасалган бурмалоолорго түздөн түз тиешеси бар. Ал төрайым болуп турганда беларус лидери бир нече жолу президенттикке кайра шайланган. Былтыркы добуш берүүнүн жыйынтыгы катуу нааразылыкка алып келип, куугунтуктоо азыркыга чейин уланууда. Ермошина Еврошаркеттин санкция тизмесине киргизилген.