Սա ևս խնդիր է, որը գտնվում է կառավարության գործունեության տիրույթում և մեծապես ազդում է տնտեսության ու տնտեսական գործընթացների վրա։ Բայց լուծումներ առայժմ չկան։

Քիչ է, փողի թանկացման ու վարկային ռիսկի մեծացման հետևանքով սեղմվում են տնտեսության մեջ մտնող կապիտալի հոսքերը, մի կողմից էլ կառավարությունն է անհամաչափ գործողություններով նպաստում շրջանառու կապիտալի կրճատմանը։

Հարկերի գանձման տեսքով փողը հանում է տնտեսությունից, քնեցնում բանկային ու գանձապետական հաշիվների վրա, ինչ է թե՝ դրանից տոկոսային եկամուտներ է ստանում։ Ոչինչ, որ տնտեսությունն այդ ընթացքում հասցնում է շատ ավելի մեծ կորուստներ կրել, քան այն եկամուտներն են, որոնք գոյանում են բյուջեի միջոցներն ավանդ դնելու միջոցով։