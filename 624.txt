ഒരു സമ്മേളനത്തിൽ ഇത്രപരസ്യമായി ഒരു പ്രയാസവുമില്ലാതെ പച്ചക്ക് 'വർഗീയത' വിളിച്ചു പറയുന്നുവെങ്കിൽ ഇവരുടെ അടഞ്ഞ മുറികളിലെ കൂടിച്ചേരലുകളിൽ വമിപ്പിക്കുന്ന മതാന്ധതയുടെയും, പരമത വിദ്വേശത്തിന്‍റെയും കാഠിന്യം ഒന്ന് ഊഹിച്ചു നോക്കണമെന്നും അഹമ്മദ് ദേവർകോവിൽ പറഞ്ഞു. വിശുദ്ധ ഇസ്ലാമിന്‍റെ സ്നേഹ സന്ദേശങ്ങളെ ലീഗിന്‍റെ കച്ചവട രാഷ്ട്രീയത്തിന്ന് മറയാക്കുന്ന അപകടകരമായ കളിയിൽനിന്നും ലീഗ് പിന്മാറണം. സ്വയംകൃതാനർത്ഥത്താൽ അടിവേര് നഷ്ടപ്പെട്ട ലീഗിന് ഇഷ്ടാനുസൃതം പന്താടാനുള്ളതല്ല ഇസ്ലാമും ഇസ്ലാമിക ശരീഅത്തെന്നും അദ്ദേഹം ചൂണ്ടിക്കാട്ടി.
