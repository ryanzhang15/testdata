- Har der været en med til arrangementet med Omikron, så kunne alle medarbejdere risikere at skulle i isolation. Derudover så arbejder de med sårbare, hjerneskadede borgere til hverdag, der ikke kan klare sig selv. Dels ønsker vi ikke, at de skal have smitten - dels, så er det snart jul, og der vil vi helst ikke skulle kalde folk på arbejde, fordi kolleger er blevet smittet med corona. Dette arrangement har potentialet til at få stor betydning for rigtig mange mennesker, siger han.

Har bedt om redegørelse
Kommunaldirektør Rie Perry har bedt om en redegørelse for arrangementet, og hvordan man bøjede reglerne for at kunne afvikle julefrokosten.

Hun understreger, at der til arrangementet blev taget en række forholdsregler mod coronasmitte. Hun mener dog, at det var en rigtig dårlig idé at holde arrangementet.

- Jeg synes, at de skulle have tænkt sig om og have truffet en anden beslutning. Det var en dårlig ide at afholde den julefrokost, siger hun.