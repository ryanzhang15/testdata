“Quando si cerca una mediazione è normale scontentare qualcuno. Anche noi avremmo voluto di più, ma questo è il miglior compromesso possibile. Vorrei ricordare che la Consulta è intervenuta per l’inerzia del Parlamento, prima con un’ordinanza e poi con la sentenza, auspicando che tra le due pronunce il Parlamento disciplinasse in maniera organica quello che la Consulta non poteva fare. Il Parlamento ora ha la responsabilità di riappropriarsi del proprio ruolo di legislatore e di rispondere all’esigenza di coloro che chiedono di porre fine alla loro indicibile sofferenza, nel pieno rispetto della dignità e dell’autodeterminazione della persona”.

