Вечерта в петък наблюдаващият прокурор е получил обаждане от ръководителя на разследващитте органи, като той отново е потвърдил, че обвиняемият желае да дава показания само пред наблюдаващ прокурор. Той е отишъл в ГДБОП, където се е срещнал с разследващите органи и е получил информация, че писмено искане за разпит в присъствието на прокурор няма. Обвиняемият е отишъл и е заявил, че не знае защо е там. Защитникът е заявил, че има уверение, че СГП няма да обжалва домашния арест. Поставено е условие към СГП в замяна на обяснения от обвиняемия, да не се протестира мярката, да се измени квалификацията на деянието в по-лека такава, която дори би довела от освобождаване от наказателна отговорност и другата година на обвиняемия да се позволи да пътува в чужбина. Наблюдаващият прокурор е обяснил, че подобни договорки са извън закона и тя не може да участва в тях. Тя не е била уведомена в каква насока ще са обясненията. На обвиняемия е проведен разпит, като той е заявил, че не е по свое желание там. Екземпляр от този протокол за разпит не е предоставен на наблюдаващия прокурор, разказа още тя.

