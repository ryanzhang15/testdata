– Resirkulering i praksis
– Det å kunne ta tilbake 30.000 tonn med skrap og gjere det om slik at det er like godt som første gongen vi produserte det, er viktig. Dette er resirkulering i praksis. Vi tar brukt skrapavfall og får det tilbake som nytt.

Det seier konserndirektør for metall i Hydro, Eivind Kallevik.

No kjem det 20 nye Hydro-arbeidsplassar i bygget.

– Eg synest dette er ganske flott og viktig for lokalsamfunnet, seier Kallevik.

Petter Sortland (Ap) er ordførar i Høyanger og ein særs nøgd mann.

– Det er symbol i dette, det er gjenbruk av eit gamalt industrianlegg som likevel er topp moderne. Det er sirkulære Høyanger i praksis. Eg er veldig stolt og audmjuk.

Han forsikrar om at dei skal gjere det dei kan for å vere eit godt vertskap for denne satsinga til Hydro.