अभिनेत्री गायत्री दातारचा बिग बॉस मराठीमधला प्रवास संपुष्टात आला आहे. रविवारी झालेल्या भागात गायत्रीसह जय दुधाणे, उत्कर्ष शिंदे, मीरा जगन्नाथ आणि सोनाली पाटील नॉमिनेट झाले होते.

मीरा सेफ असल्याचं सूत्रसंचालक महेश मांजरेकर यांनी जाहीर केलं. सोनाली आणि गायत्री डेंजर झोनमध्ये होत्या. गायत्रीला घर सोडावं लागणार असल्याचं मांजरेकरांनी सांगितलं आणि तिचा बिग बॉस मराठीमधला प्रवास संपला.

"माझ्या आयुष्यातील सर्वोत्तम 84 दिवस. बिग बॉस मराठीमधला माझा प्रवास अफलातून असा होता. बिग बॉस मराठी स्पर्धेत जायचं का याविषयी तळ्यात मळ्यात होत होतं. पण मी निर्धाराने या घरात प्रवेश केला.

पंधरा दिवसांतच बिग बॉसच्या घरातून एक्झिट घ्यावी लागलेली नीथा शेट्टी कोण आहे?
'बिग बॉस'च्या घरातल्या 7 गोष्टी ज्या कुणीच तुम्हाला सांगणार नाही
"इतके दिवस बिग बॉसच्या घराचा भाग होते, मी सगळ्या टास्कमध्ये हिरिरीने सहभागी झाले, खेळताना दुखापतही झाली. घरातल्या प्रेमळ सदस्यांबाहेर कधी भांडत कधी मजामस्ती करत इथपर्यंत पोहोचले. हा प्रवास अविस्मरणीय होता", असं गायत्रीने म्हटलं आहे.