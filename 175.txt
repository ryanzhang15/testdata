Hun understreger, at hun forstår, hvorfor medarbejderne gerne ville afvikle deres julefrokost.

- Ja, jeg forstår det virkelig godt. Både frustrationen og de gode intentioner - og også, at de tog masser af forholdsregler mod smitte. Men fakta er, at vi havde meldt ud, at de skulle aflyse - og det gjorde vi, fordi det var det klogeste at gøre, siger hun.

Får ikke konsekvenser
Rie Perry vil ikke forfølge sagen yderligere overfor de berørte medarbejdere.

- Jeg er ikke julefrokostpolitiet. Og misforstå mig ikke - jeg synes virkelig, at det er dejligt, at de gerne vil hygge sig sammen. Fællesskaberne betyder meget. Men ledelsen må fremover tage det ad notam, at sådan en melding ikke er til fri fortolkning. Er man i tvivl fremadrettet, så må man spørge, siger hun.

Hun understreger, at det ikke får personalemæssige konsekvenser, men siger også, at de burde have truffet en anden beslutning.

Det er også et budskab, som Carsten Rasmussen bakker op om.