Þrjátíu ómíkrontilfelli
Sóttvarnalæknir segir að upp séu komin um þrjátíu ómíkrontilfelli hér landi sem hafa fengist staðfest með raðgreiningu. „Þetta tengist landamærum og fyrri smitum þannig að það má búast við að við fáum einhverja aukningu hér innanlands eins og aðrir reyndar. En vel að merkja hafa aðrir ekki verið með aðgerðir, sýnatöku á landamærunum, til þessa sem nær stórum hluta frá. En það er alltaf eitthvað sem fer í gegn, við vitum það, og við eigum eftir að fá fleiri slík tilfelli.“

Hann segir flestir vera sammála um það að þetta nýja afbrigði, ómíkron, sé svolítið smitandi, meira heldur en deltaafbrigðið.