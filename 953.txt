ขณะที่ทางด้าน พ.ต.อ.ธีระ เถระพัฒน์ รอง ผบก.ภ.จว.สมุทรปราการ ได้มาตรวจเยี่ยมและติดตามความคืบหน้าของคดี แล้วได้มอบนโยบายในการป้องกันเหตุนักเรียนนักเลงตีกันในพื้นที่ และกำชับให้ตำรวจสายตรวจหมั่นตรวจในพื้นที่กลุ่มเสี่ยงหรือจุดที่มักมีเหตุเกิดขึ้นบ่อยครั้ง เพื่อสร้างความปลอดภัยและความมั่นใจกับพี่น้องประชาชนในพื้นที่ ให้เขารู้สึกว่าปลอดภัยแล้วอุ่นใจเมื่อเห็นตำรวจมา ส่วนเคสที่เกิดขึ้นในครั้งนี้ให้ชุดสืบสวนขยายผลถึงพฤติกรรมว่ากลุ่มดังกล่าวได้ไปก่อเหตุ ในพื้นที่ หรือนอกพื้นที่ที่ไหนบ้าง กี่ครั้ง จะได้เป็นข้อมูลและให้ดำเนินคดีผู้ก่อเหตุเพื่อไม่ให้เป็นเยี่ยงอย่าง และกลับมาทำผิดซ้ำอีกครั้ง.

