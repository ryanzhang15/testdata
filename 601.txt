Kaip rodo „Delfi“ gautas susirašinėjimas tarp Prezidentūros Užsienio politikos grupės ir Užsienio reikalų ministerijos (URM) specialistų, Prezidentūra vasarą pasisakė prieš tai, kad Europos Sąjungos (ES) lygmeniu būtų taikomos sankcijos trąšoms, tačiau už tai, kad būtų įtrauktos sankcijos Astravo atominei elektrinei (AAE). Šiuo metu Prezidentūra teigia, kad susirašinėjimo nuotrupos neatspindi galutinės pozicijos.

