যুদ্ধ হলো দেশ, সরকার, সমাজ বা আধাসামরিক বাহিনী যেমন ভাড়াটে, চরমপন্থি এবং মিলিশিয়াদের মধ্যে একটি তীব্র সশস্ত্র সংঘাত। একে সাধারণত নিয়মিত বা অনিয়মিত সামরিক বাহিনীর সাহায্যে সংঘটিত চরম সহিংসতা, আগ্রাসন, ধ্বংস এবং মৃত্যুহার দ্বারা চিহ্নিত করা হয়। অন্যদিকে, যুদ্ধবিগ্রহ বলতে যুদ্ধের ধরনগুলোর সাধারণ ক্রিয়াকলাপ ও বৈশিষ্ট্য বা সাধারণভাবে যুদ্ধের‌ই ক্রিয়াকলাপ ও বৈশিষ্ট্যগুলোকে বোঝায়। কোনো যুদ্ধ পুরোপুরি বৈধ সামরিক লক্ষ্যমাত্রার মধ্যে সীমাবদ্ধ নাও হতে পারে এবং এর ফলে প্রচুর বেসামরিক লোক হতাহতের ঘটনা ঘটতে পারে।