Беларуста жаңы конституция боюнча референдум алдында Борбордук шайлоо комиссиясынын жетекчиси алмашты. Бул кызматты 25 жыл аркалаган Лидия Ермошинанын ордуна мурдагы билим берүү министри Игорь Карпенко келди. Александр Лукашенко жаңы дайындоо тууралуу жарыялап жатып, “оңой эмес мезгил” күтүлүп жатканын, комиссияны жетектөөгө “тажрыйбалуу киши” керектигин белгиледи.

