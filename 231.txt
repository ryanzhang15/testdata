Kaebaja üle toimus kriminaalmenetlus seoses organiseeritud kuritegevusega. Kaebaja vaidlustas mitmel korral kohtueelse kinnipidamise, talle võimaldati ühel korral üksnes lühiajaliselt kaitsjaga nõupidamine ning teisel korral ei olnud kaitsja kohal. Selles aspektis esitas kaebaja avalduse EIÕK artikli 5 lg 4 rikkumise tuvastamiseks. Apellatsioonikohtu istungil osales kaebaja kinnipidamisasutusest videosilla vahendusel, olles paigutatud metallpuuri. Ta pidas sellist kohtlemist alandavaks artikli 3 tähenduses. Kaebaja mõisteti lõplikult õigeks 2013. aasta jaanuaris. Samuti kaebas ta artikli 3 rikkumist seoses kinnipidamistingimustega.

