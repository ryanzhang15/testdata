Очаква се усилията по разчистване на отломките да продължат с дни. Най-малко 45 служители на склада са успели да избягат, но "Амазон" не разполага с точна информация за броя на служителите, намирали се в обекта по времето на катастрофата.

Броят на загиналите в САЩ е най-малко 83, от които 70 в щата Кентъки. Губернаторът Анди Бишиър заяви, че броят на жертвите в щата може да надхвърли 100 души, информира БТА.

Президентът на САЩ Джо Байдън определи серията от торнада като най-тежката в историята на страната и одобри обявяването на извънредно положение в Кентъки и разпореди изпращането на федерална помощ. Той добави, че ще разпореди Американската агенция за опазване на околната среда да проучи връзките между глобалното затопляне и серията от торнада, като подчерта, че "всичко е по-интензивно, когато климатът се затопля".