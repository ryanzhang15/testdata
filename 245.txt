Nasawi ang dalawang magkapatid matapos silang pagtatagain ng mga hindi pa nakikilalang salarin sa loob ng kanilang bahay sa M'lang, Cotabato.

Sa ulat ni Katrina Son sa 24 Oras Weekend nitong Sabado, kinilala ang mga biktimang sina Crizzel Gwyn Maguad at kaniyang kapatid na lalaki na pinagtataga hanggang sa bawian ng buhay sa Barangay Bagontapay sa nasabing lugar.

Nakatakas ang tatlong salarin, na tinutugis na sa kasalukuyan ng mga awtoridad.

"It's very disturbing. Grabe, brutal ang pagpatay. According sa witness, tatlo, naka-face mask, [may] iba naman [nagsabing] may isang nakamotor," ani M'lang Vice Mayor Joselito Pi√±ol.

Nagtamo ang magkapatid ng matitinding sugat sa iba't ibang bahagi ng katawan.