កាល​ពី​ចុង​ខែមេសា ក្រុម​មេដឹកនាំ​អាស៊ាន​បាន​មូលមតិ​គ្នា​ជា​ឯកច្ឆន្ទ​លើ​ចំណុច​អំពាវនាវ​ចំនួន ៥ ដើម្បី​ដោះស្រាយ​វិបត្តិ​នយោបាយ​ចំពោះមុខ​ក្នុង​ប្រទេស​ភូមា។ ចំណុច​ទាំងនោះ រួមមាន (១) បញ្ឈប់​ជា​បន្ទាន់​នូវ​អំពើ​ហិង្សា (២) ការ​បង្កើត​ឱ្យ​មាន​កិច្ច​សន្ទនា​បែប​ស្ថាបនា​ក្នុង​ចំណោម​ភាគី​ពាក់ព័ន្ធ​ដើម្បី​ស្វែងរក​ដំណោះស្រាយ​ដោយ​សន្តិវិធី​សម្រាប់​ប្រយោជន៍​ពលរដ្ឋ (៣) កិច្ច​សម្រុះសម្រួល​ដែល​ត្រូវ​បាន​រៀបចំ​ឡើង​ដោយ​ប្រេសិត​របស់​ប្រធាន​អាស៊ាន​ដោយ​មាន​ជំនួយ​ពី​អគ្គលេខាធិការ​អាស៊ាន (៤) ការ​ផ្ដល់​ជំនួយ​មនុស្ស​ធម៌ ហើយនិង (៥) ដំណើរ​ទស្សនកិច្ច​របស់​ប្រេសិត​ពិសេស និង​គណៈប្រតិភូ​ទៅកាន់​ប្រទេស​ភូមា​ដើម្បី​ជួបពិភាក្សា​ជាមួយ​គ្រប់​ភាគី​ពាក់ព័ន្ធ។

