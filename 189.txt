Deal met Jumbo is 'schoolvoorbeeld'
Een ander bekend merk dat meelift op het succes en de populariteit van Verstappen is Jumbo. De supermarktketen steunt de coureur al vanaf het begin en staat nog altijd prominent op de helm van de Limburger.

"Frits van Eerd (topman van Jumbo, red.) was een van de eersten en is altijd aan boord gebleven. Ik ben ervan overtuigd dat Verstappen sindsdien betere aanbiedingen heeft gehad, maar trouw is gebleven aan Van Eerd en Jumbo, omdat ze er vroeg bij waren", stelt Van den Wall Bake. "Ik denk dat het een schoolvoorbeeld is van hoe een atleet met sponsors moet omgaan."