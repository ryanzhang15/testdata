ନୂଆଦିଲ୍ଲୀ: ବିରାଟ କୋହଲିଙ୍କ ବଦଳରେ ରୋହିତଙ୍କୁ ଭାରତୀୟ ଦିନିକିଆ ଦଳର ନିୟମିତ ଅଧିନାୟକ ଦାୟିତ୍ୱ ମିଳିବା ପରେ ଏବେ ଅନେକ ଚର୍ଚ୍ଚା ଆରମ୍ଭ ହୋଇଛି । ଏପରିକି ଟିମ୍ ଇଣ୍ଡିଆରେ ସବୁ କିଛି ଠିକ୍ ନାହିଁ ବୋଲି ଖବର ଶୁଣିବାକୁ ମିଳୁଛି । ବିିସିସିଆଇର ଏଭଳି ନିଷ୍ପତ୍ତିକୁ ନେଇ ବିରାଟ କୋହଲି ଖୁସି ନଥିବା ମଧ୍ୟ ଚର୍ଚ୍ଚା ହେଉଛି । ଏଭଳି ଚର୍ଚ୍ଚା ହେବା ପଛର ସବୁଠୁ ବଡ କାରଣ ହେଲା, ଦକ୍ଷିଣ ଆଫ୍ରିକା ବିପକ୍ଷ ସିରିଜ ପାଇଁ ଚାଲିଥିବା ଟ୍ରେନିଂ କ୍ୟାମ୍ପରେ ସାମିଲ ହୋଇନାହାନ୍ତି ବିରାଟ । ଯାହା ସଙ୍କେତ ଦେଉଛି ଯେ, ଅଧିନାୟକ ପଦରୁ ହଟିବା ପରେ କୋହଲି ଖୁସି ନାହାନ୍ତି ।

