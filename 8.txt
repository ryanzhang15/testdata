ዩናይትድ ኪንግደምን (ዩኬ) እንደ ማሳያ ወስዶ፤ በአይኤፍኤስ የተሠራው ጥናት የክፍያ ልዩነትን የመዘነው በሦስት መለኪያዎች ነው። የሥራ ቅጥር፣ የሥራ ሰዓት እና የደሞዝ መጠን።

ሴት ሠራተኞች በአንድ ወር ውስጥ ከወንድ ሠራተኞች በበለጠ ለ50 ሰዓታት እንደሚሠሩ ጥናቱ ደርሶበታል። ሴቶቹ እናቶች ከሆኑ በኋላ የክፍያ ልዩነት እና የሥራ ሰዓት ልዩነትም የበለጠ እየሰፋ ይሄዳል።

የክፍያ ልዩነት እምብዛም ባይጠብም፤ በመጠኑም ቢሆን ለውጥ እየታየ የመጣው ብዙ ሴቶች መማር ከመጀመራቸው ጋር በተያያዘ ነው።

እአአ በ2019 ዩኬ ውስጥ ሴት ሠራተኛ ከወንድ ሠራተኛ 40 በመቶ ያነሰ ገቢ ነበር የምታገኘው።

ይህ በ1990ዎቹ ከነበረው የደመወዝ ልዩነት የተሻለ መሆኑ አይካድም። ለዚህ ምክንያቱ ደግሞ ለሴቶች የትምህርት ዕድል ክፍት መሆኑ ነው።

ከ25 ዓመታት በፊት አንዲት ሴት ሠራተኛ የዩኒቨርስቲ ዲግሪ የማግኘት ዕድሏ ከወንዶች አንጻር ጠባብ ነበር። ዛሬ ላይ ግን ለውጥ አለ።

በጥናቱ የተሳተፈችው የምጣኔ ሀብት ባለሙያ አሊሰን አንድሪው እንደምትለው፤ ትምህርት የክፍያ ልዩነትን በማጥበብ ረገድ አስተዋጽኦ አለው።