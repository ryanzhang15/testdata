Het inhalen: Verstappen heeft de hoogste topsnelheid
Ondanks de verbouwingen aan het Yas Marina Circuit is de verwachting onder de coureurs dat inhalen nog steeds moeilijk zal zijn.

Mercedes-teambaas Toto Wolff zei zaterdag dat de vernieuwde bochten 5 en 8 - die zijn verbouwd van chicanes tot ruime hairpins - te snel zijn voor goede inhaalacties.

Verstappen weet dat zijn auto dankzij vooral een dunnere achtervleugel zaterdag de snelste was op de rechte stukken. In tegenstelling tot eerdere races is Verstappen in een rechte lijn niet zo kwetsbaar voor aanvallen van andere coureurs, zoals Hamilton.