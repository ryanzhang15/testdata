Það verður væntanlega hlutverk starfshóps að svara þessum spurningum og öðrum, starfshóps sem Svandís Svavarsdóttir landbúnaðarráðherra hefur ákveðið að skipa til að skoða sem flestar hliðar á þeirri umdeildu starfsemi sem blóðmerahald til framleiðslu á frjósemislyfinu eCG er. Starfshópnum verður meðal annars falið að skoða starfsemina, regluverkið í kring um hana og eftirlit, en spurningamerki hefur verið sett við hvort það hafi verið nægjanlegt í gegnum tíðina. Eftirlitshlutverkið er í höndum MAST annars vegar og Ísteka hins vegar, sem sinnir innra eftirliti.

