គណបក្ស​ភ្លើង​ទៀន​​នៅ​ខេត្ត​កណ្ដាល​ ចាប់​ផ្ដើម​រៀបចំ​​រចនាសម្ព័ន្ធ​ និង​ដាក់​​តំណាង​​នៅ​តាម​ឃុំ សង្កាត់​ហើយ ​ដើម្បី​ត្រៀម​ចូលរួម​បោះឆ្នោត​ឆ្នាំ​២០២២​ ខាង​មុខ ក្នុង​ករណី​ស្ថាន​ការណ៍​​ប្រជាធិបតេយ្យ​​មាន​ភាព​ល្អ​ប្រសើរ​។ ការ​រៀបចំ​នេះ​ ធ្វើ​ឡើង​ក្រោយ​ពេល​គណបក្ស​ភ្លើង​ទៀន ​​បាន​ជួប​ជុំ​សមាជិក​​ធ្វើ​ពិធី​​​​លើក​ស្លាក​បក្ស​​នៅ​​​​​ខេត្ត​កណ្ដាល​ឡើងវិញ ​នៅ​ថ្ងៃ​ទី​១២​ ខែធ្នូ។ អ្នក​ឃ្លាំមើលថា​ ការ​បង្កើន​សកម្មភាព នឹង​ធ្វើ​ឲ្យ​​​​គណបក្ស​ភ្លើង​ទៀន​​ទទួល​បាន​ប្រជាប្រិយភាព​លឿន​។

